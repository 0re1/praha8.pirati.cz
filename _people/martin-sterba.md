---
uid: martin.sterba
name: Martin Štěrba
category: 
  - pms
  - kontaktni_osoba
ordpms: 2
img: people/martin-sterba.jpg  
description: místopředseda
mob: 732 408 769
mail: 
  - martin.sterba@pirati.cz 
---


Ahoj. Jmenuju se Martin a je mi 30 let. Do Prahy jsem se přestěhoval v roce 2013. Pocházím z Plzně, které je od Prahy vzdáleno asi 88 kilometrů. Pro pravé Pražáky je Plzeň známá hlavně pivem, fernetem, zelenou a dobrým šampaňským, ale cv posledních letech také bezvadnou kulturou. Podtrženo sečteno, už pátým rokem bydlím na Praze 8, a tato část Prahy mi přirostla k srdci.

Pracoval jsem ve velkých mediálních domech (TV Nova, Empressa Media, Economia, Seznam.cz), na „volné noze“, a mám i zkušenosti z neziskového sektoru. Zabývám se komunikací jako celkem, protože věřím, že všechno souvisí se vším. Momentálně mám na starosti social media a self promotion v internetového televizi Mall Group. Ve volném čase mám rád knihy, filmy, cestování do neznáma, sezení na Náplavce, jízdu vlakem a festivaly. Od svých dvanácti let jsem skautem. Oddíl však už nevedu, momentálně jsem v Náčelnictvu Junáka, tedy v jakési Poslanecké sněmovně této největší organizace zabývající se výchovou dětí a mládeže.

Právě ve skautu jsem se naučil, že od rozdělané práce se neodchází, proto se nikdy nespokojím s polovičním výsledkem. A toho bych se chtěl držet i v činnosti pro Pirátskou stranu. K Pirátům mě přivádí hlavně zájem o digitalizaci státní správy a také fakt, že to – co se děje v našem státě – je už prostě přes čáru.

